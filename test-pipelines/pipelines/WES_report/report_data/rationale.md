### Ricerca di nuovi geni coinvolti nel gruppo eterogeneo di malattie autoinfiammatorie con fenotipo simile a CAPS (Cryopyrin associated periodic syndromes ) 

Le CAPS sono malattie autoinfiammatorie rare, autosomiche dominanti, associate all'attivazione 
della risposta infiammatoria in apparente assenza di eventi infettivi. Circa il 70% dei pazienti ha 
una mutazione de novo nel gene NLRP3, in piccolo percentuale dovuta a mosaicismo non 
rilevabile con il metodo Sanger.

Grazie alla collaborazione con clinici distribuiti lungo tutto il territorio nazionale, si stanno 
raccogliendo PBMCs di pazienti con fenotipo CAPS ma senza mutazione individuabile al gene 
NLRP3 e dei genitori disposti a partecipare allo studio. Si dispone  della sequenza 
dell'Esoma di due pazienti per i quali era stata esclusa la presenza di mosaicismo a NLRP3. 

#### BACKGROUND

Le CAPS sono rare condizioni monogeniche appartenenti alle malattie autoinfiammatorie (AIDS), 
la cui caratteristica clinica comune è l'attivazione della risposta infiammatoria in apparente
assenza di eventi infettivi. 
Esse sono dovute a mutazioni di geni codificanti proteine che svolgono un ruolo fondamentale 
nella regolazione della risposta infiammatoria, spiegando così il fenotipo associato.
Anche se le manifestazioni cliniche delle AIDs sono spesso sovrapponibili, le CAPS sono 
caratterizzate in particolare da orticaria cutanea atipica cronica o ricorrente, associata 
inoltre a diversi sintomi sistemici.
Pertanto, diversamente da altre AIDS, le CAPS presentano un fenotipo generalmente specifico, 
benchè questo non corrisponda ad omogeneia' di difetti genetici. 
Circa il 70% dei pazienti affetti da CAPS hanno una mutazione nel gene NLRP3, 
una piccola percentuale delle quali in stato di mosaico. 
Inoltre, ad oggi, le mutazioni del gene NLRP12 sono state identificate in soli sei diversi 
pazienti caratterizzati da un fenotipo specifico: la sensibilita' al freddo. 
Gli individui affetti rimanenti non hanno una diagnosi genetica e sono quindi indicati come CAPS-like. 
L'identificazione di altri geni è auspicabile non solo per fornire una corretta diagnosi genetica ai
pazienti e per valutare il rischio di ricorrenza, ma anche per identificare nuovi bersagli molecolari 
per approcci terapeutici alternativi agli antagonisti attualmente utilizzati, tra cui quello per l'IL1beta (anakinra) 
che sono costosi, hanno bisogno di iniezioni sottocutanee settimanali e 
hanno recentemente mostrato fenomeni di resistenza. 

#### Experimental design

I pazienti con un fenotipo clinico e immunologico tipico delle CAPS sono sottoposti regolarmente nel nostro laboratorio da ormai dieci anni 
allo screening di mutazione per l'esone 3 di NLRP3 e, in caso di sensibilita' al freddo, dell'esone 3 di NLRP12. 
Per perseguire l'obiettivo di identificare nuovi geni responsabili dello sviluppo di CAPS, abbiamo selezionato i pazienti risultati 
negativi per lo screening della sequenza codificante totale dei due geni NLRP, anche per la condizione di mosaico nel caso del gene 
NLRP3 (analisi eseguita mediante tecniche di next generation sequencing con copertura 1000X). 
DNA da pazienti senza mutazione saranno sottoposti a sequenziamento dell'intero esoma (WES) al fine di identificare mutazioni in geni nuovi. 
L'analisi WES sara' condotta anche sul DNA di quei genitori che accettano di partecipare allo studio. 
In questo caso l'analisi statistica sara' basata sulla ricerca di una mutazione de novo, aumentando così il potere dello studio.
I geni candidati promettenti saranno convalidati con il metodo Sanger. 
Gli studi funzionali saranno opportunamente impostati per ogni nuovo gene, sulla base del suo ruolo specifico cellulare, e condotti in cellule di pazienti e / o in linee cellulari.

#### REFERENCES

* Ng, S. B., Bigham, A. W., Buckingham, K. J., Hannibal, M. C., McMillin, M. J.,Gildersleeve, H. I., Beck, A. E., Tabor, H. K., Cooper, G. M., Mefford, H. C.,Lee, C., Turner, E. H., and 9 others. Exome sequencing identifies MLL2 mutations as a cause of Kabuki syndrome. Nature Genet. 42: 790-793, 2010. [PubMed: 20711175]
* Hoffman H et al. (2001). Nat Genet 29:301-5
* Feldmann J et al. (2002). Am J Hum Genet 71:198-203
* Touitou I et al. (2004) Hum Mutat 24:194-8
* Ye Z & Ting J (2008) Curr Opin Immunol 20:3-9
* Borghini S et al. (2010) Arthritis Rheum. 63:830-9
* Izawa et al. (2012) Dna research 19: 143-152
